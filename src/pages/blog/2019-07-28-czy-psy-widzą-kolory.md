---
templateKey: blog-post
title: Czy psy widzą kolory?
date: 2019-07-28T18:45:37.600Z
description: >-
  Jednym z najczęściej zadawanych pytań dotyczących psiego wzroku jest
  najprawdopodobniej kwestia widzenia kolorów przez psy.
featuredpost: true
featuredimage: /img/kolor.jpg
tags:
  - ciekawostki
---
![](/img/kolor.jpg)

Prosta odpowiedź, a mianowicie że psy nie rozróżniają kolorów, jest źle interpretowana przez ludzi i często spotykamy się ze stwierdzeniem, iż psy nie widzą kolorów, a odbierają świat w odcieniach szarości. Nie jest to prawdą. **Psy widzą kolory, ale kolory te nie są tak bogate i nie jest ich tak wiele jak tych, widzianych przez ludzi.**

Zarówno ludzkie jak i psie oczy zawierają komórki wrażliwe na światło zwane czopkami, które reagują na kolor. Psie oczy mają mniej czopków niż ludzkie, co sugeruje iż widzenie przez nich kolorów nie będzie tak bogate czy intensywne jak w przypadku ludzi. Jakkolwiek, możliwość widzenia kolorów to nie tylko posiadanie czopków, ale także posiadanie różnych ich typów, dostrojonych do różnych długości fal światła.

Najczęściej spotykany problem nie rozróżniania kolorów przez ludzi jest spowodowany brakiem jednego z trzech rodzajów czopków. Mając dwa czopki, jesteśmy w stanie rozróżniać kolory, jednak o wiele słabiej niż w przypadku kogoś kto rozróżnia wszystkie kolory. Taka jest właśnie sytuacja psów, które również posiadają tylko dwa rodzaje czopków.

Jay Nietz z Uniwersytetu w Kalifornii w Santa Barbara, badał postrzeganie kolorów przez psy. Podczas wielu prób testowych, pokazywano psom trzy jasne panele z rzędu – dwa z nich były tego samego koloru, a trzeci był inny. Zadaniem psów było odnalezienie panelu który był inny i naciśnięcie go. Jeśli pies się nie mylił, był nagrodzony smakołykiem, który z za pomocą komputera był dostarczany do miseczki poniżej panelu.

Neitz potwierdził, że psy faktycznie rozróżniają kolory, ale widzą ich zdecydowanie mniej niż ludzie zazwyczaj. Zamiast widzieć tęczę jako fiolet, niebieski, niebiesko-zielony, zielony, żółty, pomarańczowy i czerwony, psy widziałyby ją jako granatowy, niebieski, szary, jasno żółty, ciemny żółty (jakby brązowy) i bardzo ciemny szary. Innymi słowy, psy widzą kolory świata jako po prostu żółty, niebieski i szary. Kolory zielony, żółty i pomarańczowy widzą jako żółtawy, a fioletowy i niebieski jako niebieski. Niebiesko-zielony jest widziany jako szary. Poniżej możecie zobaczyć jak wygląda spektrum kolorów widzianych przez człowieka i przez psa,

Biorąc pod uwagę to, co wiemy o rozróżnianiu kolorów przez psy, zdumiewające i zadziwiające jest to, że aktualnie większość popularnych zabawek dla psów jest w kolorze czerwonym lub bezpiecznie pomarańczowym (jasny pomarańczowy czy czerwony jak na pachołkach lub kamizelkach bezpieczeństwa). Kolor czerwony jest trudny do dostrzeżenia przez psa. Może on być odebrany jako bardzo ciemny brązowo-szary lub nawet czarny. Oznacza to, że jaskrawo czerwona zabawka, tak dobrze widziana przez ciebie, może być bardzo trudna do dostrzeżenia przez twojego psa. Oznacza to, że jeśli twój ukochany psiak przebiegnie rzuconą przez Ciebie zabawkę i jej nie dostrzeże, nie koniecznie jest głupi czy uparty. To może być twoja wina, ponieważ wybrałeś zabawkę, której koloru twój pies nie rozróżni spośród zieleni łąki. Zostawia nas to z pytaniem, czy psy wykorzystują widzenie kolorów?

Autor: Stanley Coren

Photo by Sharon McCutcheon from Pexels
